# Περίπτωση Χρήσης: Ανταλλαγή Αντικειμένου

## Περιγραφή
Αυτή η περίπτωση χρήσης επιτρέπει στους χρήστες της πλατφόρμας xChange να ανταλλάξουν αντικείμενα μεταξύ τους. Ένας χρήστης (xChanger) μπορεί να αναζητήσει αντικείμενα, να κάνει αίτημα ανταλλαγής και να προσφέρει το δικό του αντικείμενο σε αντάλλαγμα. Η ανταλλαγή ολοκληρώνεται όταν και οι δύο χρήστες συμφωνήσουν στους όρους.

## Ενδιαφερόμενοι (Actors)
- **xChanger (Χρήστης)**: Ο χρήστης της εφαρμογής που επιθυμεί να ανταλλάξει αντικείμενα.
- **Σύστημα xChange**: Διαχειρίζεται τις πληροφορίες για τα αντικείμενα, τις ανταλλαγές και τις επικοινωνίες μεταξύ των χρηστών.

## Προϋποθέσεις
- Και οι δύο χρήστες πρέπει να έχουν λογαριασμό στην πλατφόρμα και να είναι συνδεδεμένοι.
- Κάθε χρήστης πρέπει να έχει τουλάχιστον ένα αντικείμενο διαθέσιμο για ανταλλαγή.

## Βασική Ροή

1. Ο χρήστης συνδέεται στην εφαρμογή xChange και πλοηγείται στον κατάλογο διαθέσιμων αντικειμένων ή επιλεγει να αναζητήσει για κάτι συγκεκριμένο.

2. Το σύστημα εμφανίζει τη λίστα των διαθέσιμων αντικειμένων προς ανταλλαγή, σύμφωνα με τα χαρακτηριστικά που αναζητά ο χρήστης.

3. Ο χρήστης επιλέγει ένα ή περισσότερα αντικείμενα που τον ενδιαφέρουν και βλέπει τις λεπτομέρειες του(ς).

4. Το σύστημα ζητά από τον χρήστη να επιλέξει το αντικείμενο που θα προσφέρει ως αντάλλαγμα.

5. Ο χρήστης στέλνει αίτημα ανταλλαγής.

6. Το σύστημα στέλνει το αίτημα ανταλλαγής στον κάτοχο του αντικειμένου / των αντικειμένων που επιλέχθηκε/επιλέχθηκαν και ο χρήστης περιμένει απάντηση.

## Εναλλακτικές Ροές

### Εναλλακτική Ροή 1: Αδυναμία ταυτοποίησης χρήστη
1. Ο χρήστης εισάγει τα στοιχεία του για να συνδεθεί στην εφαρμογή. Αν τα στοιχεία είναι εσφαλμένα, είτε επείδη ο χρήστης έκανε εισαγωγή εσφαλμένων στοιχείων είτε επειδή απέτυχε η εγγραφή του, ο χρήστης ενημερώνεται για την αποτυχία αυθεντικοποίησης και πρέπει να ξαναεισάγει τα στοιχεία του.

### Εναλλακτική Ροή 2: Αδυναμία αναζήτησης αντικειμένου
1. Ο χρήστης αναζητά αντικείμενα σύμφωνα με τις προτιμήσεις του στην πλατφόρμα. Αν το αντικείμενο που αναζήτησε δεν υπάρχει, ο χρήστης έχει την δυνατότητα να επιστρέψει και να συνεχίσει στην αναζήτηση άλλων αντικειμένων.
2. Σε διαφορετική περίπτωση, ο χρήστης έχει επίσης την δυνατότητα να σταματήσει να αναζητά για αντικείμενα και να επιστρέψει στην αρχική σελίδα της εφαρμογής.

## Μεταγενέστερες Ενέργειες
- Ο άλλος χρήστης μπορεί να αποδεχτεί, να απορρίψει, ή να προσφέρει αντιπρόταση στον χρήστη.

## Επιχειρησιακοί Κανόνες
- Οι χρήστες είναι υπεύθυνοι για την ακρίβεια των πληροφοριών των αντικειμένων τους.
- Η πλατφόρμα διατηρεί το δικαίωμα να απορρίψει ανταλλαγές που παραβιάζουν τους όρους χρήσης.

## Διαγράμματα

### Διάγραμμα Δραστηριοτήτων για Ανταλλαγή Αντικειμένου

![Διάγραμμα Δραστηριοτήτων - Ανταλλαγή Αντικειμένου](test_diagrams/activity-diagram-trade.png)
