# xChange - Ανταλλαγή Προϊόντων Χωρίς Χρήματα

**Στόχοι:**

Η εφαρμογή **xChange** έχει ως στόχο να προσφέρει μια πρωτοποριακή λύση για την απόκτηση προϊόντων μέσω της ανταλλαγής τους,μεταξύ χρηστών της εφαρμογής, χωρίς χρηματικό συνάλλαγμα.

Οι χρήστες θα έχουν τη δυνατότητα να ανταλλάσσουν προϊόντα με βάση τις ανάγκες και τις προτιμήσεις τους, αφού πρώτα καταλήξουν σε συμφωνία με τον εκάστοτε ενδιαφερόμενο.

Η εφαρμογή προωθεί την έννοια της ανακύκλωσης προϊόντων, προσφέροντας πρόσβαση σε αγαθά για όλους, ανεξαρτήτως οικονομικής κατάστασης.

**Βασικές Λειτουργίες:**

  * **Λειτουργικές Απαιτήσεις:**

    * <u>Ανταλλαγή Προϊόντων:</u> Οι χρήστες μπορούν να ανεβάζουν προϊόντα προς ανταλλαγή, να αναζητούν προϊόντα που τους ενδιαφέρουν και να προτείνουν ανταλλαγές με βάση τις κατηγορίες προϊόντων.

    * <u>Προφίλ Χρηστών:</u> Κάθε χρήστης θα διαθέτει προφίλ, στο οποίο θα μπορεί να ανεβάζει προϊόντα, να ψάχνει για αντικείμενα και να διαχειρίζεται τις ανταλλαγές του.

    * <u>Κατηγορίες Προϊόντων:</u> Τα προϊόντα θα καταχωρούνται σε κατηγορίες που θα διαχειρίζεται ο διαχειριστής της πλατφόρμας.

    * <u>Ιστορικό Ανταλλαγών:</u> Οι χρήστες θα μπορούν να βλέπουν το ιστορικό των επιτυχημένων ανταλλαγών τους για αναφορά και αξιολόγηση.

    * <u>Αναζήτηση και Φίλτρα:</u> Δυνατότητα αναζήτησης προϊόντων με φίλτρα όπως κατηγορία, κατάσταση προϊόντος (καινούργιο, ελαφρώς μεταχειρισμένο, κλπ.), περιοχή κ.ά.

  * **Μη λειτουργικές Απαιτήσεις**

    * <u>Προστασία Χρηστών:</u> Σε περίπτωση απάτης, το σύστημα θα επιτρέπει την καταγγελία και θα προστατεύει τους χρήστες, καθώς δεν θα υπάρχει απώλεια χρημάτων.
    * <u>Ασφάλεια Δεδομένων Χρηστών:</u> Σε περίπτωση εισβολής κακόβουλου λογισμικού τα συνθηματικά ασφαλείας των χρηστών παραμένουν κρυπτογραφημένα μέσω συναρτήσεων κατακερματισμού και salting.
    * <u>Εύχρηστο UI:</u> Φιλικό προς τον χρήστη interface που προσδίδει σε μία πιο ευχάριστη εμπειρία κατα τη χρήση της εφαρμογής.




**Δυνατότητες Ανταλλαγής:**

* <u>Κατηγοριοποίηση Προϊόντων:</u> Κάθε προϊόν θα χαρακτηρίζεται από την κατηγορία του, περιγραφή των χαρακτηριστικών του, κατάσταση (καινούργιο, ελαφρώς μεταχειρισμένο, μεταχειρισμένο), χρόνια χρήσης και τις κατηγορίες προϊόντων με τις οποίες είναι διαθέσιμο για ανταλλαγή.

* <u>Υποβολή Προσφοράς Ανταλλαγής:</u> Κατά την υποβολή μιας προσφοράς ανταλλαγής, ο χρήστης θα επιλέγει το προϊόν που θέλει να αποκτήσει και τα προϊόντα που έχει ανεβάσει ήδη για ανταλλαγή στην πλατφόρμα. Το σύστημα θα εξασφαλίζει ότι η προσφορά περιλαμβάνει προϊόντα από τις κατηγορίες που έχει καθορίσει ο κάτοχος του αρχικού προϊόντος.

* <u>Αντιπροσφορά:</u> Ο αποδέκτης μιας προσφοράς μπορεί να αντικαταστήσει ένα ή περισσότερα από τα προσφερόμενα προϊόντα με άλλα προϊόντα που έχει ανεβάσει ο προσφέρων.

* <u>Επικοινωνία για απόκτηση προιόντος:</u> Οι χρήστες που έχουν συμφωνήσει στα προιόντα προς ανταλλαγή, θα μπορούν να επικοινωνήσουν για το πως θα αποκτήσουν προιόντα μόνο αφού εγκριθεί η συναλλαγή και από τις δύο μεριές. Θα υπάρχει ανωνυμία προσωπικών στοιχείων όπως email,τηλέφωνο πριν από αυτό.

**Προϋποθέσεις Χρήσης:**

* Η επιτυχημένη εγγραφή των χρηστών στο σύστημα είναι απαραίτητη για τη δημοσίευση προϊόντων προς ανταλλαγή και την υποβολή προσφορών.

**Αναφορές και Διαχείριση:**

* Το σύστημα θα παράγει αναφορές προς τους διαχειριστές της πλατφόρμας, όπως:
  * Επιτυχημένες μηνιαίες ανταλλαγές.
  * Κατηγορίες με τη μεγαλύτερη ζήτηση προς ανταλλαγή.

**Πλεονεκτήματα:**

* <u>Ασφάλεια στις Ανταλλαγές:</u> Σε περίπτωση απάτης, δεν υπάρχει οικονομική απώλεια. Το σύστημα επιτρέπει τη δήλωση παραπόνων και καταγγελιών για κακόβουλες ενέργειες.

* <u>Περιβαλλοντικός Χαρακτήρας:</u> Προάγεται η ανακύκλωση προϊόντων, καθώς αντικείμενα που δεν χρησιμοποιούνται μπορούν να βρουν νέα αξία σε άλλους.

* <u>Καινοτομία στην Ελλάδα:</u> Η ιδέα της ανταλλαγής προϊόντων χωρίς χρήματα είναι καινοτόμα για τα δεδομένα της Ελλάδας, προσφέροντας μια εναλλακτική μορφή πρόσβασης σε προϊόντα, ειδικά σε περιόδους οικονομικής κρίσης.

**Μειονεκτήματα:**

* <u>Κίνδυνος Απάτης:</u> Παρότι παρέχεται κάποια προστασία, υπάρχει ο κίνδυνος να μην παραδοθεί το προϊόν στον χρήστη. Ωστόσο, δεν θα χαθούν χρήματα, παρά μόνο δεν θα αποκτήσει το επιθυμητό προιόν.

**Τεχνολογίες**

* Η εφαρμογή είναι υλοποιημένη σε Java, χρησιμοποιώντας το ide Android Studio. Επίσης έχουμε χρησιμοποιήσει firebase για μία πιο ολοκληρωμένη ανάπτυξη του λογισμικού

[Διάγραμμα_Περιπτώσεων](docs/markdown/uml/requirements/use-case-diagram.png)